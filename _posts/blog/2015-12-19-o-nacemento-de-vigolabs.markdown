---
layout: post
title: "O nacemento de Vigolabs"
date: 2014-12-20 16:54:46
author: Jesús Sayar & Eloy Coto
categories:
- blog
- events
- engineering
- Internet Of Things
img: porto_pequena.jpg
thumb: laindustriosa.jpg
---

[Fai case un ano que fixemos a nosa primeira
hackathon](http://blog.jesussayar.com/2015/02/04/creating-hackvg/), aquela foi
todo un éxito en consecuencia ao esforzo que lle dedicamos. Unha hackahton de
amigos, con mais de 30 persoas que fixo que tiveramos ganas de facer unha
segunda. Volveu Jesús de Madrid, e así que volveu xa nos puxemos a traballar
duro na seguinte.

<!--more-->

Se na primeira hackathon quedou algo claro, foi que non tiña un obxectivo
fixado e que iso marcou o que a xente quería facer. Nesta hackathon tiñamos
claro que tiñamos que ter un obxectivo galego, algo que fixera que o noso
coñecemento creara valor e que unira o noso pasado, presente e se puidera que
marcara un futuro.


Falando no pasado, era imposible non fixarse no seculo XIX, vemos como Vigo
empeza a nacer como cidade, vemos como hai unha pequena revolución industrial e
esta esta marcada por un home ["Sanjurjo
Badía"](http://www.vigoe.es/vigo/mas-vigo/item/4950-antonio-sanjurjo-badia-el-visionario-autodidacta).
Lendo libros de esa época, descubrimos como gracias a industria inicial o
sector pesqueiro modernizouse e volvía a crecer, volvéndose a facer rendible e
o inicio da industria conserveira, dende aquela xa podemos contar os éxitos de
toda a nosa industria, estaleiros, etc..

{: .text-center}
![La industriosa](/assets/img/blog/laindustriosa.jpg)

Estamos na entrada dun século marcado por unha revolución dixital, xa vivimos o
crecemento dos ordenadores persoais, internet ou os tablets.  Agora estamos
vendo unha revolución relacionada co mundo do Internet of Things (IoT).

Facendo un estudo das empresas galegas, vemos que existen moi poucas que fagan
tecnoloxía marítima, un sector extremadamente potente. Galicia ten nome propio
a nivel mundial marítimo. Foi sinxelo relacionar o esprito de Sanjurjo Badía e
facer un evento para intentar darlle valor as solucións IoT dentro dun sector
clave para o noso pobo. Temos a crenza que é unha saída natural para o sector
TI de Galicia a apertura ao mar, un investimento importante no que sabemos
facer, nun sector que temos casos prácticos a curta distancia da nosa casa,onde
emprender é moito mais sinxelo, ademais de contar cunhas vantaxes dende
xeográficas, ata a nivel empresarial (Feira conxemar) e o recoñecemento
mundial.

Nace así no 2016, o grupo VigoLabs. Xa podemos confirmar que faremos unha serie
de Meetups relacionado co mundo IoT/Maker/electrónica ademais da Hackathon
Sanjurjo Badía, que se levará a cabo o último fin de semana de Febreiro no
Auditorio Mar de Vigo.

Esta hackathon nace co obxectivo de facer prototipos IoT relacionados co mar.
Pódemos poñer moitos exemplos, como pode ser un sistema de seguridade pra os
mariñeiros, sistema de aforro enerxético, sistemas de clasificación de peixe,
etc..

{: .text-center}
![wind farm](/assets/img/blog/percebeidron.jpg)

Nace este grupo con unha tremenda ilusión. Fai poucos días fixemos nunha mesa
redonda, estaban nela dende representantes de estaleiros, empresas de grúas
marítimas, empresas de pesca, transporte marítimo, etc.. todo o mundo
salientaba a necesidade de ter empresas tecnolóxicas marítimas na nosa
comunidade, para así poder unir o sector industrial co informático.

Nos empezamos esta andaina, con ilusión, con moito apoio de moita xente, e con
moitas ganas de que este graniño de arena sexa un revulsivo de como facer I+D
na zona onde vivimos.

